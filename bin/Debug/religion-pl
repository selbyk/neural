

Portal:  Religioznawstwo
  Różne symbole religijne, m.in. (pierwszy rząd) chrześcijaństwa, judaizmu, hinduizmu, bahaizmu, (drugi rząd) islamu, religii plemiennych, taoizmu, shintō (trzeci rząd) buddyzmu, sikhizmu, dźinizmu, ahimsa (czwarty rząd) Ayyavazhi, Potrójnej Bogini (Wicca), Krzyż maltański, rodzimowierstwa słowiańskiego
  Procent obywateli uznających religię za bardzo ważną: do 19%, &gt;90%
  Religie dominujące na danych obszarach.&#160;&#160;&#160;&#160;&#160;Chrześcijaństwo&#160;&#160;&#160;&#160;&#160;Islam&#160;&#160;&#160;&#160;&#160;Judaizm&#160;&#160;&#160;&#160;&#160;Hinduizm&#160;&#160;&#160;&#160;&#160;Buddyzm&#160;&#160;&#160;&#160;&#160;Religie chińskie&#160;&#160;&#160;&#160;&#160;Religie plemienne&#160;&#160;&#160;&#160;&#160;Obszary niereligijne
Religia – system wierzeń i praktyk, określający relację pomiędzy różnie pojmowaną sferą sacrum (świętością) i sferą boską, a określonym społeczeństwem, grupą lub jednostką. Manifestuje się ona w wymiarze doktrynalnym (doktryna, wiara), w czynnościach religijnych (np. kult czy rytuały), w sferze społeczno-organizacyjnej (wspólnota religijna, np. Kościół) i w sferze duchowości indywidualnej (m.in. mistyka).
Relacja jednostki do sacrum koncentruje się wokół poczucia świętości – chęci zbliżenia się do sacrum, poczucia lęku, czci czy dystansu wobec niego.
W 2012 roku 59% ludzi było religijnych, 23% nie, a pozostałe 13% było ateistami[1].
Według różnych szacunków istnieje od 4200[2] do 10 000 religii[3]. Samych wyznań chrześcijańskich jest ok. 41 tysięcy[4].

Spis treści

1 Pojęcie

1.1 Opisy konfesyjne
1.2 Opisy niekonfesyjne
1.3 Opisy naturalistyczno-psychologiczne
1.4 Opisy antropologiczno-funkcjonalistyczne
1.5 Opisy fenomenologiczne
1.6 Opisy interdyscyplinarne


2 Geneza religii
3 Badanie religii
4 Podział religii
5 Największe religie świata
6 Religie świata

6.1 animizm
6.2 babizm
6.3 bahaizm
6.4 buddyzm
6.5 chondogyo (czeondoizm)
6.6 chrześcijaństwo
6.7 dźinizm
6.8 islam
6.9 jazydyzm
6.10 judaizm (tzw. religia żydowska)
6.11 mandeizm
6.12 manicheizm
6.13 mazdaizm
6.14 mazdakizm
6.15 mitraizm
6.16 nowe ruchy religijne
6.17 hinduizm
6.18 kaodaizm
6.19 konfucjanizm
6.20 santeria
6.21 shintō
6.22 taoizm
6.23 zaratusztrianizm
6.24 religie pierwotne
6.25 sikhizm


7 Problemy klasyfikacji
8 Przegląd głównych religii świata
9 Krytyka religii
10 Przypisy
11 Linki zewnętrzne


Pojęcie[edytuj | edytuj kod źródłowy]
Klasyczne pojęcia religii charakteryzują się trzema cechami, są to: indukcyjne, empiryczne i istotne. Są też zwykle koncepcjami dualistycznymi, to znaczy według nich religia to para spojonych ze sobą elementów – wiary i kultu.
Hobbes pisze: "religii (...) naturalnej dwa są elementy składowe: jednym jest wiara, to znaczy wierzenie, że istnieje Bóg i że wszystkim rządzi, drugim zaś jest kult"[5]. Niektórzy badacze krytykują ten pogląd jako uproszczony. Bohdan Chwedeńczuk uważa[6], że jest to określenie zbyt wąskie z trzech powodów. Zakłada monoteizm (trudno odmawiać religijności grupom politeistycznym). Zakłada teizm, zaś religią niewątpliwie jest buddyzm który teizmu w sobie nie zawiera. Wreszcie jest zbyt wąskie bo zakłada że religią naturalną jest religia monoteistyczna.
Robert Pirsig pisze: "Jeżeli jedna osoba ma jakieś urojenia nazywamy to szaleństwem. Jeżeli wiele osób cierpi na to samo urojenie nazywamy to religią. "
Durkheim stwierdza że "Religia jest systemem powiązanych ze sobą wierzeń i praktyk odnoszących się do rzeczy świętych, to znaczy rzeczy wyodrębnionych i zakazanych, wierzeń i praktyk łączących wszystkich wyznawców w jedną wspólnotę moralną zwaną kościołem"[7]. Dla Durkheima, inaczej niż dla Hobbesa religia nie może być luźnym nagromadzeniem wierzeń, ale ich systemem. Każdy składnik jest powiązany z innym, a wyjęcie jednego nie może odbyć się bez naruszenia całości. Zwraca też uwagę fakt, że system religijny generuje społeczność. Nie ma więc religii prywatnej – jest tylko zbiorowa.
Luter pisze: "Bóg i kult tworzą wzajemny związek, jedno nie może żyć bez drugiego, gdyż Bóg musi być zawsze Bogiem jakiegoś człowieka lub ludu"[8]. Należy zauważyć, że o ile u Hobbesa kult i wiara jest współwystępująca, u Durkheima powiązana systemowo, u Lutra już konieczna.
Bergson stwierdza że "...nie ma religii bez rytów i ceremonii. Tym aktom religijnym przedstawienia służą przede wszystkim jako okazja... akty te wypływają z wiary, lecz jednocześnie same na nią oddziałują i umacniają ją; jeżeli bogowie istnieją, to należy oddawać im cześć; lecz bogowie zaczynają istnieć właśnie dopiero wtedy, gdy pojawia się kult"[9]. Pozorna sprzeczność tej wypowiedzi tłumaczona jest najczęściej w następujący sposób. Kult wypływa zatem tutaj z pewnego rodzaju "paleowiary", która przekształcając się w wiarę bogatszą, sprawia "że bogowie zaczynają istnieć".
Scheler: "Religia jest religijnym poznaniem i myśleniem, jak też szczególnym rodzajem czucia (wartości), wyrazu (język, modlitwa, kult) oraz religijnego chcenia i działania (w służbie Bogu i religijnej moralności)". Scheler jako przedstawiciel nurtu fenomenologii uważał, że z istnienia aktu religijnego można wnioskować o istnieniu Boga. Akt jest zawsze czynem indywidualnym i społecznym, manifestuje bowiem na zewnątrz wewnętrzne uczucie.
Brughtman: "Religia to zainteresowanie doświadczeniami uznawanymi za doświadczenie najwyższych wartości; oddanie mocy czy mocom, o których sądzi się, że tworzą, wzmagają i zachowują te wartości; oraz wyrażanie tego zainteresowania i oddania czy to w obrzędach symbolicznych czy w innych zachowaniach jednostkowych i zbiorowych"[10]. Definicja Brightmana nie przywiązuje wagi do socjalnej, społecznej roli religii.
Cycero: wywodził ten termin od łacińskiego relegere (Odczytać na nowo), co u niego oznacza „drobiazgowe oddawanie czci bogom”. Laktacjusz zaś od religare (wiązać, spajać), wyjaśniając jego sens jako „odnowienie więzi między człowiekiem i Bogiem”, a św. Augustyn wywodzi go od reeligare (wybierać ponownie).
Definicja Tielego-Söderbloma: Religią nazywamy w sensie ogólnym stosunek pomiędzy człowiekiem i potęgą nadludzką, w którą on wierzy i od której czuje się zależny. Stosunek ten znajduje swój wyraz w specjalnych uczuciach (zaufanie i lęk), wyobrażeniach (wiara) i czynnościach (modlitwy, obrzędy, wśród nich specjalne ofiary), a także w wypełnianiu moralnych przykazań. Wspólna definicja Tielego-Söderbloma to przykład klasycznej definicji relacyjnej – zob. C. P. Tiele, N. Söderblom, Kompendium der Religionsgeschichte, Berlin 19316, s. 3. Por. C. P. Tiele, Elements of the Science of Religion, t. II, Edinburgh-London 1899, s. 15; N. Söderblom, Einführung in die Religionsgeschichte, Uppsala 1921.
Gustav Mensching: Religia to przeżyciowe spotkanie człowieka z tym, co święte oraz wyrażona w działaniu odpowiedź człowieka uwarunkowana i określona przez świętość[11].
Rudolf Otto: Religia jest doświadczeniem misterium, które realizuje się, gdy człowiek otwiera się dla wrażeń rzeczywistości wiecznych, które objawiają się na drodze doczesności. [...] To sfera, w której człowiek spotyka się z tajemniczą rzeczywistością (misterium tremendum) poznawaną w przeżyciu emocjonalnym (sensus numinosum)[12].
Helmuth von Glasenapp: Religia jest wiarą w istnienie nadnaturalnych, osobowych lub nieosobowych mocy, wyrażającą się w myśleniu, chceniu i postępowaniu; od mocy tych człowiek czuje się zależny, stara się je dla siebie pozyskać lub też usiłuje się do nich wznieść[13].
Clifford Geertz: Religia to system symboli, kształtujących mocne, wszechobejmujące, trwałe nastroje i motywacje, za pośrednictwem najogólniejszego ładu istnienia, którym nadano status takiej faktyczności, że nastroje te i motywacje wydają się osobliwie rzeczywiste[14].
Zygmunt Freud: Hipotezy filozoficzne Feuerbacha i społeczne Marksa Freud uzupełnił argumentami psychologicznymi, uznając, iż religia to nerwica natręctw. Freud powołał się tu na perspektywę antropologiczną, ontogenetyczną i etnologiczną
Erich Fromm: Religią jest każdy system myśli i działań, podzielany przez pewną grupę, który dostarcza jednostce układu odniesienia i przedmiotu czci, których potrzeba stanowi pierwotne wyposażenie psychiki ludzkiej[15].
Fryderyk Engels: Religia jest fantastycznym odzwierciedleniem w ludzkich głowach tych sił zewnętrznych, które rządzą codziennym bytem ludzi; odzwierciedleniem, w którym siły ziemskie przybierają postać sił nadziemskich.
Melford Elliot Spiro: Religia jest to instytucja złożona z kulturowo ustalonych interakcji z kulturowo zakładanymi nadludzkimi istotami[16].
Jaap van Oosten: W każdej kulturze znajdziemy zespół wierzeń, praktyk i instytucji, który wyjaśnia pochodzenie i naturę porządku kulturowego i podtrzymuje jego istnienie. Ten zespół wierzeń, praktyk i instytucji zwykle jest uznawany przez antropologów za religię. Religie zwykle zakładają wiarę w osobowe postacie, ale nie stanowi to konieczności (jak wskazuje przykład klasycznego buddyzmu). Stanowi ją natomiast domena kultury, uważana za najbardziej podstawową przez samych uczestników. Religia nadaje znaczenie ich egzystencji i ich światu i nie może być zredukowana do żadnego innego porządku kulturowego[17].

Opisy konfesyjne[edytuj | edytuj kod źródłowy]
Opisy konfesyjne sprowadzają się do zarzutu iż realna definicja religii (czyli taka, która opisuje cechy wspólne wszystkim religiom) nie bierze pod uwagę osobliwości tej religii, którą autor zarzutu wyróżnia. Krytyka ta manifestuje się np. w poglądach kard. Franciszka Königa, który stwierdzał, że "chrześcijaństwo swoje powstanie zawdzięcza bezpośredniej ingerencji Boga w historię ludzką i przez to jest z niczym nieporównywalne"[18].

Opisy niekonfesyjne[edytuj | edytuj kod źródłowy]
Opisy religii tworzone z perspektywy nauk o człowieku. Religia jest w nich pojmowana jako wytwór ludzkiej działalności i element kultury.
Richard Dawkins – krytykuje religię jako "niebezpieczny nonsens, który uczy wrogości wobec innych ludzi". Po zamachachu na World Trade Center i Pentagon wezwał do ostrzejszej krytyki światopoglądów religijnych[19].
Sam Harris – porównuje religię do zaburzenia umysłowego, które, jak pisze, "pozwala skądinąd normalnym ludzkim istotom korzystać z owoców szaleństwa i uważać je za święte"[20].

Opisy naturalistyczno-psychologiczne[edytuj | edytuj kod źródłowy]
Religia jest w tym ujęciu subiektywną, psychiczną reakcją człowieka na obiektywną rzeczywistość materialną (przyrodę, stosunki społeczne, procesy dziejowe).
Obiektywnym aspektem religii jest w tym ujęciu rzeczywistość, która wywiera wpływ na człowieka zmuszając go do trudu jej zrozumienia.
Subiektywny aspekt religii stanowią: jej treść doktrynalna, warstwa przeżyciowa oraz rytualna.
Przedstawiciele: Karol Marks, Zygmunt Freud, Ludwik Feuerbach, Thomas Henry Huxley[21].

Opisy antropologiczno-funkcjonalistyczne[edytuj | edytuj kod źródłowy]
Podejście antropologiczno – funkcjonalistyczne akcentuje rolę zjawisk religijnych w danej kulturze i społeczeństwie. Religia jest tu przedstawiana jako forma świadomości oraz zbiór praktyk organizujących życie społeczeństwa. Przedstawiciele: Claude Levi-Strauss, Bronisław Malinowski, Emile Durkheim[22].

Opisy fenomenologiczne[edytuj | edytuj kod źródłowy]
Ujęcie fenomenologiczne stara się ukazać istotę zjawiska religijnego, czyli wspólny fundament wszystkich religii. Akcentuje przeżyciową, emocjonalną stronę religii. Religia jest tu ujmowana jako zjawisko autonomiczne względem innych sfer kultury, a zatem zjawisko będące celem same dla siebie.
Przedstawiciele: Rudolf Otto, Gerardus van der Leeuw, Gustav Mensching, Friedrich Heiler, Udo Tworuschka, Mircea Eliade[23]

Opisy interdyscyplinarne[edytuj | edytuj kod źródłowy]
W ostatnich latach pojawia się coraz więcej badań, w których próbuje się zsyntetyzować rozmaite cząstkowe opisy/wyjaśnienia religii, religijności, duchowości (i zjawisk podobnych, czy powiązanych). Przykładowo, w psychologii religii wielu autorów dołącza do interdyscyplinarnego ujęcia religii jako "meaning system" ("system sensu" – wysoko-poziomowe struktury poznawcze nadające "sens", "znaczenie" otaczającej rzeczywistości)[24]. Szeroko znane stały się też dokonania "cognitive science of religion"[25]. Pełne interdyscyplinarne badanie religii obejmuje tak zróżnicowane dziedziny jak: antropologia religii, socjologia r., psychologia r., filozofia r., historia r., fenomenologia r., kognitywistyka r., semiotyka języka religijnego, etyczne i estetyczne aspekty religii, i wiele innych.

Geneza religii[edytuj | edytuj kod źródłowy]
&#160;Osobny artykuł: Geneza religii.

Najstarsze ślady religii występują już w czasach prehistorycznych w postaci rysunków naskalnych i pochówków (wiara w życie pośmiertne). Pierwotną religią był prawdopodobnie animizm. Religia była sposobem, w jaki człowiek próbował pojąć świat i otaczające go zjawiska (np. pioruny, śmierć, zjawisko dnia i nocy).

Badanie religii[edytuj | edytuj kod źródłowy]
Badaniem religii zajmują się:

 religioznawstwo
 teologia
 filozofia religii
 socjologia religii
 psychologia religii

Podział religii[edytuj | edytuj kod źródłowy]
Religie dzieli się:

 ze względu na pochodzenie: naturalne, objawione i dharmiczne
 ze względu na to, jak pojmują istotę boską: monoteizm, politeizm, henoteizm, deizm, panteizm, nonteizm
 ze względu na zasięg oddziaływania religii: religie uniwersalistyczne, narodowe, plemienne.
 ze względu na punkt wyjścia: religie teocentryczne, religie kosmocentryczne.

Największe religie świata[edytuj | edytuj kod źródłowy]
Na podstawie danych z 2011 r.[26] procentowy udział kształtuje się następująco

 Chrześcijaństwo 33,43%
 Islam 24,35%
 Hinduizm 13,78%
 Buddyzm 7,13%
 Sikhizm 0,36%
 Judaizm 0,21%
 Bahaizm 0,11%
 bezwyznaniowi 9,42%
 ateiści 2,04%

Religie świata[edytuj | edytuj kod źródłowy]
animizm[edytuj | edytuj kod źródłowy]
 druidyzm
 voodoo

babizm[edytuj | edytuj kod źródłowy]
 azalityzm

bahaizm[edytuj | edytuj kod źródłowy]
 ortodoksyjny bahaizm
 Free Baha'i Faith
 Reform Bahai Faith

buddyzm[edytuj | edytuj kod źródłowy]
 theravada ("Droga Starszych" – nieprawidłowo nazywana hinajaną) – jedyna szkoła jaka przetrwała spośród szkół wywodzących się z tradycji sthaviravada,
 mahajana (zawierająca również niektóre podstawowe nauki hinajany):
 chan (jap. zen)
 zen (tradycja japońska)
 sŏn (tradycja koreańska)
 amidyzm
 Szkoła Czystej Krainy

 mahajana (zawierająca również niektóre podstawowe nauki hinajany oraz szczególne metody wadżrajany):
 tendai
 shingon
 buddyzm tybetański (zawierający unikalne metody tantr jogi najwyższej):
 ningma
 kagju
 sakja
 dzionang
 gelug



chondogyo (czeondoizm)[edytuj | edytuj kod źródłowy]
chrześcijaństwo[edytuj | edytuj kod źródłowy]
 afrochrześcijaństwo
 katolicyzm
 starokatolicyzm
 Kościoły utrechckie
 Kościoły narodowe (polskokatolicyzm, aglapianizm i inne)
 mariawityzm

 Kościół katolicki
 wschodni katolicyzm
 grekokatolicyzm

 Kościół rzymskokatolicki

 tradycjonalizm katolicki
 sedewakantyzm
 konklawizm
 palmarianizm
 lefebryści

 liberalny katolicyzm
 anglikanizm

 prawosławie
 Kościoły bizantyjskie
 Cerkiew prawosławna
 staroobrzędowcy
 popowcy
 bezpopowcy
 skopcy

 starokalendarzowcy

 kościoły orientalne
 ormianie
 koptowie
 syryjczycy

 Kościoły asyryjskie

 protestantyzm
 adwentyzm
 milleryzm

 anabaptyzm
 arianizm
 baptyzm
 bracia morawscy
 bracia plymuccy
 husytyzm
 kalwinizm
 kongregacjonalizm
 prezbiterianizm

 kwakrzy
 luteranizm
 mennonityzm
 metodyzm
 pentekostalizm
 salwacjonizm
 unitarianizm
 waldensi

 restoracjonizm
 Chrystadelfianie
 Badacze Pisma Świętego
 Chrześcijański Zbór Świadków Jehowy
 Stowarzyszenie Badaczy Pisma Świętego
 Świecki Ruch Misyjny "Epifania"
 Wolni Badacze Pisma Świętego

 mormoni
 Społeczność Chrystusa


dźinizm[edytuj | edytuj kod źródłowy]
 digambarowie
 sthankawasi
 śwetambarowie

islam[edytuj | edytuj kod źródłowy]
 alawici
 alewici
 charydżyci
 ibadyci

 sunnizm
 szkoła hanaficka
 deobandyzm

 szkoła hanbalicka
 wahhabizm

 szkoła malikicka
 szkoła szaficka

 szyizm
 imamici
 usulityzm
 achbaryzm
 szajchizm

 ismailici
 bohrowie
 chodżowie
 aga khanowie


 zajdyci

 sufizm
 bractwa sufickie
 bektaszyzm


 Ahmadiyya
 czarny islam
 Czarny Islam w USA
 Nauka Maurów
 Naród Islamu
 farrakhanizm
 5 Percent Nation



 druzyzm
 ahl-e hakk
 zikryci
 skrypturalizm (koranizm)

jazydyzm[edytuj | edytuj kod źródłowy]
judaizm (tzw. religia żydowska)[edytuj | edytuj kod źródłowy]
 chasydyzm
 felaszowie
 judaizm mesjanistyczny
 judaizm konserwatywny
 judaizm ortodoksyjny
 judaizm postępowy
 judaizm rekonstrukcjonistyczny
 karaimizm
 mozaizm
 samarytanizm

mandeizm[edytuj | edytuj kod źródłowy]
manicheizm[edytuj | edytuj kod źródłowy]
mazdaizm[edytuj | edytuj kod źródłowy]
mazdakizm[edytuj | edytuj kod źródłowy]
mitraizm[edytuj | edytuj kod źródłowy]
nowe ruchy religijne[edytuj | edytuj kod źródłowy]
 Cargo, kult
 Falun Gong
 Modekngei
 New Age
 Raelianizm
 Rastafari
 Scjentologia
 Suma Czing Hai (Metoda Quan Yin)
 Wicca
 Współczesne systemy wyznaniowe nawiązujące do etnicznych wierzeń danego regionu
 Ásatrú
 Hellenizm
 Rodzimowierstwo słowiańskie
 Związane z hinduizmem
 Integralna Joga Międzynarodowa (swami Satchidananda) – Integral Yoga International
 Medytacja Transcendentalna (TM)
 Misja Boskiego Światła – Divine Light Mission
 Międzynarodowe Towarzystwo Świadomości Kryszny – ISKCON
 Neo-Sannyas (Osho)
 Radha Soami
 Sathya Sai Baba
 Swaminaryan Faith


 Związane z chrześcijaństwem
 Harrizm


hinduizm[edytuj | edytuj kod źródłowy]
 wisznuizm
 krysznaizm

 śiwaizm
 lingajaci (wiraśiwaici)

 śaktyzm
 balinezyjski hinduizm

kaodaizm[edytuj | edytuj kod źródłowy]
konfucjanizm[edytuj | edytuj kod źródłowy]
santeria[edytuj | edytuj kod źródłowy]
shintō[edytuj | edytuj kod źródłowy]
 jinja
 nowe religie japońskie
 shintō domu cesarskiego
 shintō ludowe
 shintō sekciarskie
 shintō świątynne
 zenrinkyō

taoizm[edytuj | edytuj kod źródłowy]
zaratusztrianizm[edytuj | edytuj kod źródłowy]
 zurwanizm

religie pierwotne[edytuj | edytuj kod źródłowy]
 religie prehistoryczne
 religie rodzime Afryki
 religie rodzime Australii

sikhizm[edytuj | edytuj kod źródłowy]
Problemy klasyfikacji[edytuj | edytuj kod źródłowy]


  Legenda
Problematyczne jest zakwalifikowanie do religii postawy określanej jako satanizm&#91;potrzebne&#160;źródło&#93;, gdyż pod tą nazwą kryje się zarówno religia czcząca Lucyfera, jak i filozofia gloryfikująca indywidualizm. Niektórzy zaliczają do ruchów parareligijnych także ruchy społeczne stawiające wysokie wymagania, wymagające podzielania pewnych przekonań oraz powodujące, że wokół nich koncentruje się życie ich członków.
W klasycznym podziale religijnym nie mieści się również tradycjonalizm integralny René Guénona oraz Ananda-Coomaraswamy&#91;potrzebne&#160;źródło&#93;.
Trudno zarówno zupełnie pominąć, jak i zaliczyć do religii, istniejące pseudo-religie, będące z założenia parodiami tradycyjnych religii oraz ich dogmatów, jak np. pastafarianizm czy wiara w Niewidzialnego Różowego Jednorożca.


Przegląd głównych religii świata[edytuj | edytuj kod źródłowy]


Cecha

Chrześcijaństwo

Islam

Judaizm

Bahaizm

Hinduizm

Buddyzm

Sikhizm

Dżinizm

Konfucjanizm

Taoizm

Shintō

Zaratusztrianizm[27]


Czas powstania

I w. n.e.

VII w. n.e.

1300 r. p.n.e.

1863 r. n.e.

ok. XIV wieku p.n.e.

ok. 500 r. p.n.e.

XV w. n.e.

VI w. p.n.e.

722-481 r. p.n.e.(Okres Wiosen i Jesieni)

Ok. 500 – 300 r. p.n.e.

Ok. 1000 r. p.n.e.


Liczba wyznawców

2,3 mld[28]

1,6 mld[28]

14,5 mln[29]

7-7,5 mln

950 mln[29]

450 mln[29]

24 mln

4,5-5 mln

Różne dane

Różne dane

Różne dane (ok. 110 mln – ok. 120 mln)

250 000


Bóstwo

Bóg – w tradycji judaistycznej i chrześcijańskiej noszący imię Jahwe, w islamie określany słowem Allah

różnie w zależności od tradycji – głownie Wisznu i Śiwa

zagadnienie nie rozpatrywane przez religię

Jedyny Bóg Waheguru

zagadnienie nie rozpatrywane przez religię

Niebo (duchy przodków)

brak lub politeizm

Najważniejsze bóstwo: bogini Amaterasu (politeizm)

Ahura Mazda


Założyciel

Jezus Chrystus

Mahomet

Mojżesz

Bahá'u'lláh

przekaz ustny

Budda Siakjamuni

Guru Nanak

Wardhamana Mahawira

Konfucjusz

Laozi

przekaz ustny

Zaratusztra


Główne założenia

Wiara w istnienie Boga Ojca i Jego Syna Jezusa Chrystusa, oraz Ducha Świętego. Dominuje trynitaryzm – jedyny Bóg w trzech wyżej wymienionych osobach. Syn Boży urodził się jako Człowiek-Mesjasz i dla zbawienia ludzi zginął ukrzyżowany i zmartwychwstał.

Allah jest jedynym Bogiem, nie posiada potomstwa, a Mahomet był jego prorokiem.

Jahwe jest jedynym Bogiem i ma on zesłać Mesjasza.

Bahaizm łączy w sobie, między innymi, elementy judaizmu, chrześcijaństwa, islamu i babizmu. Według wierzeń bahaickich historia religii stopniowo rozwijała się poprzez ciąg boskich posłańców, z których każdy założył religię dostosowaną do danych czasów oraz zdolności rozumienia ludzi w tym okresie.

wiara w reinkarnację, karmę, dążenie do nirwany (jako niebo) lub naraki (jako piekło).

Cztery Szlachetne Prawdy

Sikhizm jest rodzajem kompilacji islamu i hinduizmu. Z islamu pochodzi nie posiadający żadnego wizerunku ani wcieleń Bóg. Z hinduizmu pochodzą praktyki medytacyjne,  wiara w reinkarnację, i wreszcie wiele innych, zewnętrznych przejawów kultu.

Dżinizm powstał w Indiach w reakcji na silnie zrytualizowany braminizm. Wyznawcy dżinizmu wierzą w reinkarnację, karmę oraz dążenie do mokszy. Najważniejszym pojęciem jest dla nich ahinsa.

Zbudowanie idealnego społeczeństwa i osiągnięcie pokoju na świecie jest możliwe pod warunkiem przestrzegania obowiązków wynikających z hierarchii społecznej oraz zachowywania tradycji, czystości, ładu i porządku.

Energia dao jest esencją wszechświata i stanowi podłoże wszelkich zmian.

Wierzenia shintō nie posiadają wspólnego kanonu. Najważniejszym pojęciem dla wyznawców jest pojęcie kami.

Wyznawcy wierzą w nieustającą walkę o władzę nad światem, prowadzoną pomiędzy dobrem (Ahura Mazda) a złem (Zły Duch). Przed dniem Sądu Ostatecznego ma dojść do cudownego zapłodnienia niewiasty-dziewicy przez Zaratusztrę i narodzin Saoszjanta, czyli mesjasza, który poprowadzi zastępy sprawiedliwych do ostatecznej walki ze złem.




Poglądy na życie po śmierci

Po śmierci człowiek jest sądzony za swoje czyny i wiarę za życia. Jeśli sąd jest dla niego pomyślny, osiąga zbawienie, co zapewnia mu szczęśliwe życie w niebie. W przeciwnym wypadku zaś, w zależności od wyznania, jego dusza umiera lub jest skazywana na potępienie, np. pełne cierpienia życie w piekle, wieczną separację od Boga.

Kiedy człowiek umiera, dusza przechodzi do następnego świata, gdzie duchowy rozwój człowieka osiągnięty za życia w fizycznym świecie staje się podstawą do osądzenia i dalszego rozwoju w świecie duchowym.

Reinkarnacja – wszystkie istoty rodzą się ponownie, w zależności od postępowania za życia przechodząc na wyższy lub niższy poziom egzystencji.

Reinkarnacja

Reinkarnacja

Godni zmarli wchodzą w skład Nieba – bezosobowego bytu sterującego losami świata.

Bliżej niesprecyzowane życie wieczne.

Shintō nie rozpatruje kwestii życia po śmierci, a jedynie kwestie życia doczesnego.

Dusze ludzi po śmierci tracą do dnia sądu ostatecznego swoją cielesność i wędrują przez "Most Dzielący" do piekła, czyśćca lub nieba.


Cel i droga do jego osiągnięcia

Osiągnięcie zbawienia poprzez etyczne życie, wiarę i modlitwy.

Do zadań bahaity należy nie tylko rozpoznanie Boga, lecz także posłuszeństwo, regularna modlitwa, dzięki którym, dusza zbliża się do Boga. To zbliżenie, wedle wierzeń bahaickich, stanowi duchowy ideał.

Zakończenie cyklu ponownych narodzin i śmierci i osiągnięcie nirwany. Sposób osiągnięcia zależy od tradycji

Osiągnięcie oświecenia, zakończenie cyklu ponownych narodzin i śmierci i osiągnięcie nirwany. Sposób osiągnięcia zależy od tradycji

Osiągnięcie oświecenia poprzez praktyki medytacyjne oraz przestrzeganie za życia szczegółowych zasad etyki, moralności, diety, a nawet sposobu ubierania się.

Dźiniści wierzą w możliwość wyrwania się z kręgu sansary – kołowrotu wcieleń, i osiągnięcia stanu wyzwolenia – mokszy. Droga do tego celu wiedzie poprzez tzw. trzy klejnoty.

Wejście w skład Nieba poprzez przestrzeganie niebiańskiego porządku.

Osiągnięcie szczęścia poprzez „niedziałanie” – życie w harmonii z dao i nurtem wszechświata.

Życie w zgodzie z "wewnętrzną czystością" serca pojmowaną indywidualnie przez wyznawców shinto.

Osiągnięcie nieba poprzez życie oparte na dobrych uczynkach, wierze i modlitwie. Obowiązkiem człowieka jest dbanie o swoją czystość duchową. Obejmuje to unikanie nieczystych myśli, nieczystego pokarmu i nieczystych ludzi.


Główne rytuały

modlitwa, Eucharystia

pięć filarów islamu

modlitwa, szabat

modlitwa

joga, medytacja

medytacja, tantra

medytacja

medytacja

szczegółowe zasady postępowania w codziennym życiu

medytacja

modlitwa

modlitwa


Święte pisma

Biblia

Koran

Tanach

Al-Kitab Al-Akdas

Agamy, Brahmasutry, Dewimahatmja, Gita, Jogasutry, Manusmryti, Natjaśastra, Purany, Smryti, Upaniszady, Wedy, śastry

sutry

Sri Guru Granth Sahib

Agama

Pięcioksiąg konfucjański

Daodejing oraz Zhuangzi

brak

Awesta

Krytyka religii[edytuj | edytuj kod źródłowy]
Krytyka religii obejmuje zarówno krytykę samego pojęcia religii, jak i krytykę kultu religijnego, idei propagowanych przez wszystkie bądź poszczególne religie oraz konsekwencji tychże idei.
Zaprzeczeniem idei istnienia bogów i bóstw jest ateizm. Inną formą przeciwstawną do poglądów religijnych jest agnostycyzm, według którego obecnie niemożliwe jest całkowite poznanie rzeczywistości, w tym także niemożność dowiedzenia się, czy bogowie istnieją, czy też nie. Odrębną postawą jest niereligijność, która nie zaprzecza istnieniu bóstw, bogów czy sił nadprzyrodzonych, a jedynie odrzuca wyznawanie bądź praktykowanie religii.
Sam brak afirmacji boga nie wiąże się z ateizmem bądź agnostycyzmem, istnieje bowiem grupa religii nonteistycznych, które same w sobie nie zaprzeczają, ale też nie potwierdzają istnienia bogów. 
Krytycznie o religii od starożytności do współczesności pisali i wypowiadali się oprócz niżej wymienionych nastepujący wybitni przedstawicieli ludzkości: Heraklit z Efezu, Demokryt z Abdery,   Epikur, Giovanni Boccaccio, Niccolo Machiavelli, Erazm z Roterdamu, Michel de Montaigne, Tommaso Campanella, Francis Bacon, Benedykt Spinoza, John Locke, Jean Meslier, Julien Offray de La Mettrie, Morelly, Immanuel Kant, Johann Wolfgang Goethe, Richard Wagner, Friedrich Nietzsche, Bertrand Russell, Anatole France, Jean Paul Sartre[30]. Wśród Polaków krytycznie o religi wypowiadali się, między innymi: Grzegorz z Sanoka, Andrzej Frycz Modrzewski, Kazimierz Łyszczyński, Hugo Kołłątaj, Stanisław Staszic, Seweryn Goszczyński, Adam Mickiewicz, Aleksander Świętochowski, Stanisław Witkiewicz i Tadeusz Boy-Żeleński[31]. Za krytykę religii najwiekszą cenę (śmierć przez spalenie na stosie ) zapłacili, między innymi: Giordano Bruno i Giulio Cezare Vanini[32]. Obecnie głównymi krytykami religii są: Richard Dawkins,  Christopher Hitchens[33] i Hubertus Mynarek[34]. 
Tomasz Campanella – Każda religia uważa tylko siebie za prawdziwą. Religie niechrześcijańskie mają również swoje cuda, swoich męczenników i dłuższą tradycję. Chrześcijanie sądzą, że inne religie są oszustwem, lecz Żydzi, Turcy i poganie to samo utrzymują o chrześcijaństwie[35].
Denis Diderot – Jeśli rozum jest darem Niebios, i jeśli to samo można powiedzieć o wierze, Niebiosa dały nam dwa prezenty nie dające się ze sobą pogodzić i sprzeczne[36].
Heinrich Heine – W epoce mroku i ciemnoty religia jest najlepszym przewodnikiem ludzi, tak jak w noc ciemną choć oko wykol najlepszym przewodnikiem będzie ślepiec. On zna wszystkie drogi i ścieżki lepiej aniżeli człek, który widzi. Kiedy jednak nastaje dzień, głupotą jest posługiwać sie starymi ślepcami w roli tego, który idzie na przedzie[37].
Paul Henry Holbach – Religia to sztuka odurzania ludzi w celu odwrócenia ich myśli od tego zła, które im sprawiają na tym świecie ludzie posiadający władzę[36].
John Toland – Ci, którzy dzierżą władzę powołują sie na prawa boskie. Jest to najlepszy środek zachowania tyranii[38].
Jan Jakub Pillot – Religia przesłania rzeczywistość społeczną, jest to "opium dla ludu". Chcę powiedzieć głośno i będę to podtrzymywał wobec wszystkich i na przekór wszystkim, że człowiek opanowany zabobonem jest niezdolny do zachowania swej wolności, jeśli ją jeszcze posiada, niezdolny do odzyskania jej, jeśli ją już utracił... Zabobon polega na przypisywaniu tajemniczej przyczynie zwanej losem, Bogiem, lub jakakolwiek inna nazwą, naszych powodzeń i nieszczęść[39].
Giulio Cezare Vanini – Wszystko co rodzi się biegnie ku śmierci, wszystko co rośnie starzeje się, także z codziennego doświadczenia każdy, przeglądając historię może zobaczyć, że każde panowanie i każda religia ma swój początek i swój koniec[40]
Franciszek Maria Arouet Wolter – Musieli być kowale, cieśle , murarze, rolnicy zanim znalazł sie człowiek, mający dosyć czasu by rozmyślać. Wszystkie sztuki ręczne poprzedziły religię, a zatem naprzód początki cywilizacji materialnej, religia przyszła dopiero później[41].

Przypisy


↑ http://www.wingia.com/web/files/richeditor/filemanager/Global_INDEX_of_Religiosity_and_Atheism_PR__6.pdf

↑ The Everything World's Religions Book: Explore the Beliefs, Traditions and Cultures of Ancient and Modern Religions, s. 1, Kenneth Shouler - 2010

↑ ks.J.Górski Spotkanie z religiami Katowice 2007

↑ http://www.pewforum.org/uploadedFiles/Topics/Religious_Affiliation/Christian/ChristianityAppendixB.pdf

↑ Tomasz Hobbes, Elementy Filozofii, Warszawa 1956, t. II, str.
156

↑ Bohdan Chwedeńczuk, Przekonania religijne, Warszawa 2000, str. 15

↑ Émile Durkheim, Elementarne formy życia religijnego: system totemiczny w Australii, Warszawa 1990, str. 31

↑ Słowa Lutra za Ludwik Feuerbach O istocie religii [w:] Tenże, "Wybór Pism", PWN, Warszawa 1988, t. II, str. 264

↑ Dwa źródła moralności i religii, Znak, Kraków 1993, str. 197-198

↑ A philosophy of religion, Prentice-Hall, Inc., Englewood Cliffs, N.J 1958

↑ G. Mensching, Geschichte der Religionswissenschaft, Bonn 1948, s. 18.

↑ R. Otto, Świętość: elementy irracjonalne w pojęciu bóstwa i ich stosunek do elementów racjonalnych, Wrocław 1993.

↑ H. von Glasenapp, Die nichtchristlichen Religionen, Freiburg 1957, s. 12.

↑ C. Geertz, Religia jako system kulturowy, [w:] Tenże, Interpretacja kultur, wybrane eseje, Kraków 2005, s. 502.

↑ E. Fromm, Szkice z psychologii religii, Warszawa 1966, s. 134.

↑ M. E. Spiro, Religion: Problems of Deffinition and Explanation, [w:] M. Banton [ed.], Anthropological Approaches to the Study of Religion, London 1966, s. 84-125.

↑ J. Oosten, Cultural Anthropological Approaches, [w:] F. Whaling [ed.], Contemporary Approaches to the Study of Religion, vol. II, The Humanities, Berlin-New York-Amsterdam 1985, s. 283.

↑ Przedmowa z książki Gerardus van der Leeuw, Fenomenologia religii, Książka i Wiedza, Warszawa 1978

↑ Dawkins, Richard:&#32;Has the world changed?.&#32;11 listopada 2001.&#32;[dostęp 2006-01-29].

↑ Sam&#32;Harris:&#32;Koniec wiary.&#32;W.W. Norton,&#32;2005.(ang.)

↑ Werner Wiktor, Teatr i widownia. Role społeczne religii i nauki w kulturze amerykańskiej i brytyjskiej wieku XIX. „Roczniki Antropologii Wiedzy”, Rocznik II 2006 (2007) s. 143 – 170

↑ Werner Wiktor , Idea genezy, mit genezy. Historyka, T. XXX, 2000, s. 39 – 48

↑ Werner Wiktor, Eliadego poszukiwania historii i znaczenia religii. Historyka, T. XXIX, 1999, s. 108 – 113

↑ Paloutzian R.F., Park C.L., Handbook of the psychology of religion and spirituality, 2005, s.12

↑ Slone D.J. (red.), Religion and Cognition: A Reader Equinox Press, 2006 

↑ CIA World Factbook, (ang.)

↑ The major world religions

↑ 28,0 28,1 Ateista – gatunek zagrożony?

↑ 29,0 29,1 29,2 Compilation of almanacs at religioustolerance.org

↑ A.Nowicki, Wypisy z historii krytyki religii., Warszawa 1962, s.5,6,7,8,9,10,11

↑ A.Nowicki, Wypisy z historii krytyki religii., Warszawa 1962, s.6,7,8,9,11,12

↑ John Owen, Skeptics of the Italian Renaissance, s. 399; Eugene Montague MacDonald, A Short History of the Inquisition: What It Was and What It Did, s. 254-256; Robert Alan Schneider, Public Life in Toulouse, 1463-1789: From Municipal Republic to Cosmopolitan City, s. 153-155; 	Jean Baptiste Dubédat, Histoire du Parlement de Toulouse, Tom 2, Wyd. 	A. Rousseau, 1885, s. 51-82.

↑ H.Hitchens, Bóg nie jest wielki, jak religia wszystko zatruwa., Katowice 2007,

↑ H.Mynarek, Zakaz Myślenia. Fundamentalizm w chrześcijaństwie i islamie., Gdynia 1996,

↑ J.Budziło,S.Dybowski, Z dziejów postepu.Zarys popularny., Warszawa 1960, s.192

↑ 36,0 36,1 J.Budziło,S.Dybowski, Z dziejów postepu.Zarys popularny., Warszawa 1960, s.249

↑ Ch.Hitchens, Bóg nie jest wielki. Jak religia  wszystko zatruwa., Katowice 2007, s.48

↑ J.Budziło,S.Dybowski, Z dziejów postepu.Zarys popularny., Warszawa 1960, s.262

↑ J.Budziło,S.Dybowski, Z dziejów postepu.Zarys popularny., Warszawa 1960, s.302

↑ J.Budziło,S.Dybowski, Z dziejów postepu.Zarys popularny., Warszawa 1960, s.170

↑ J.Budziło,S.Dybowski, Z dziejów postepu.Zarys popularny., Warszawa 1960, s.241



Linki zewnętrzne[edytuj | edytuj kod źródłowy]


Zobacz  w Wikicytatach kolekcję cytatówdotyczącą religii



 &#160; W Wikimedia Commons znajdują się multimedia związane z tematem:Religia



Zobacz hasło  religia w&#160;Wikisłowniku

 Opis religii świata
 
 Religie w katalogu Open Directory Project
 Adherents.com: National &amp; World Religion Statistics – Church Statistics – World Religions

p&#160;•&#160;d&#160;•&#160;eReligioznawstwokategoria • portal • wikiprojektReligiereligia • religie pierwotne • bahaizm • buddyzm • chrześcijaństwo • czeondoizm • dźinizm • hinduizm • islam • judaizm • konfucjanizm • manicheizm • mazdaizm • mitraizm • mitologia grecka • religia starożytnego Egiptu • religia starożytnego Rzymu • scjentologia • shintō • sikhizm • taoizm • rodzimowierstwo • zaratusztrianizm • nowe ruchy religijne • neopogaństwoLudzieduchowny • kapłan • bhikku • bramin • egzorcysta • guru • heros • imam • ksiądz • lama • medium • mistyk • pastor • pop • rabin • szaman • święty • wołchw • zakonnik • żercaMiejscamiejsce święte • sanktuarium • świątynia • cerkiew • chram • jinja • kaplica • kienesa • kościół • mandir • meczet • molenna • synagoga • stupa • święty gaj • zbórRytuałybierzmowanie • brahmaćarja • chrzest • egzorcyzm • Eucharystia • gryhastha • inicjacja • joga • koszerność • medytacja • modlitwa • obrzezanie • obrzęd przejścia • ofiara • pielgrzymka • pięć filarów islamu • pogrzeb • pudźa • sakrament • seans spirytystyczny • ślub • tantra • żałobaPojęciabóg • demon • dusza • kosmogonia • kult • magia • mistycyzm • mit • profanum • reinkarnacja • sacrum • spirytyzm • symbol • tabu • teofania • teogonia • totem • transcendencja • zaświatyetnologia religii • fenomenologia religii • geneza religii • geografia religii • historia religii • psychologia religii • socjologia religii • filozofia religii • krytyka religii




